# Censimento Velivoli Storici Web App
### Reperti aeronautici in Italia
di [Federico Villa](https://gavs.it)

Questo documento intende fornire informazioni sulle logiche di impostazione e informazioni di uso e gestione della applicazione web del Censimento Velivoli Storici, sviluppata dal database su Access di Sergio Morelli.

Il GAVS Lombardia ha avviato, a partire dal 2020, un Progetto volto alla catalogazione dei Velivoli Storici esistenti nel territorio e finalizzato alla loro identificazione, classificazione, storicizzazione e mantenimento documentale nel tempo. Nato da una idea di Maurizio Longoni e Paolo Stanchina, basato sulle Specifiche di progetto definite da Gregory Alegi e realizzato da Sergio Morelli.

Il Database nasce da una raccolta di informazioni preesistenti, provenienti da diversi percorsi: bibliografici, info storiche, ricognizioni o segnalazioni da fonti sul territorio e possibilmente strutturate negli anni.

Vengono censiti i velivoli storici, ovvero aventi un anzianità di almeno 40 anni, i reperti sciolti di una certa consistenza ed i motori avio. Si applica sia a velivoli in condizioni di esposizione statica che volanti. La classificazione tratta i velivoli in prima battuta in ambito regionale.

Ogni velivolo o reperto è classificato in una scheda in prima battuta anagrafica cui sono collegate diverse sotto schede corrispondenti ai diversi parametri di valutazione dell’oggetto allineati ai dettami di classificazione internazionali, in particolare le normative NASM e BAPC.

Oltre ai dati anagrafici sono quindi oggetto di classificazione i seguenti parametri:

* Collocazione regionale: Le regioni presso le quali il reperto è stato segnalato
* Identità : Dati di identificazione attuale e precedente
* Localizzazione : Sua posizione attuale, movimenti precedenti; Classificazione NASM
* Condizione : Valutazione delle condizioni attuali
* Importanza : Secondo i parametri della classificazione inglese BAPC
* Storia : Entrata o uscita riferita agli ambiti territoriali del censimento
* Stato Giuridico: Tipo di proprietà
* Annotazioni : Esplicative dell’oggetto o della sua storia

La scheda contiene anche foto del velivolo e delle sue condizioni attuali o passate.

## Documentazione utente
Vedi documento [USERGUIDE.md](USERGUIDE.md).

## Documentazione Amministrazione
Vedi documento [ADMINGUIDE.md](ADMINGUIDE.md).

## Uso
L'applicazione è disponibile attraverso le pagine del sito web del GAVS.
